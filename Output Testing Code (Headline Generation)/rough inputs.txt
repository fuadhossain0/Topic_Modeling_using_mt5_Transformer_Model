অতীত অভিজ্ঞতা হতাশার বলে প্রধানমন্ত্রীর এবারের ভারত সফর নিয়ে এখনই কোনো মন্তব্য করতে চান না বিএনপি মহাসচিব মির্জা ফখরুল ইসলাম আলমগীর। প্রধানমন্ত্রী শেখ হাসিনার সফর সম্পর্কে আজ সোমবার দুপুরে ঢাকা রিপোর্টার্স ইউনিটি কার্যালয়ে এক আলোচনাসভায় এ মন্তব্য করেন তিনি। সাবেক অর্থমন্ত্রী এম সাইফুর রহমানের ১৩তম মৃত্যুবার্ষিকী উপলক্ষে এম সাইফুর রহমান স্মৃতি পরিষদ এই আলোচনা সভার আয়োজন করে।মির্জা ফখরুল বলেন, প্রধানমন্ত্রীর ভারত সফর নিয়ে আমি কথা বলতে চাই না

রাজশাহীর বাঘা উপজেলার মনিগ্রাম ইউনিয়নের মহদিপুর গ্রামে জল মটর চুরির অভিযোগে তিনজনকে ঘুম থেকে তুলে নিয়ে গাছে সাথে বেঁধে নির্মমভাবে নির্যাতন করা হয়েছে। এ সময় বাধা দেওয়ায় তার মা-বাবাকেও মারধর করা হয়েছে বলে অভিযোগ পাওয়া গেছে।আজ শনিবার সকাল থেকে দুপুর পর্যন্ত এক আমবাগানের মধ্যে মেহগনি গাছের সাথে রশি দিয়ে বেঁধে তাদের নির্যাতন করা হয়।নির্যাতনে শিকার বারশতদিয়াড় গ্রামের টুলু হোসেনের ছেলে দুলু হোসেন (৩০), হেলালপুর গ্রামের সারাত আলীর ছেলে মাইদুল ইসলাম (৪০), মহদিপুর গ্রামের জান মোহাম্মদের ছেলে সাইদুল ইসলামকে (৪৫) ধরে আনা হয়

কাস্টমস কর্তৃপক্ষ সূত্র জানায়, কাস্টমস গোয়েন্দা ও তদন্ত অধিদপ্তরের মহাপরিচালকের কাছে সংবাদ আসে সংযুক্ত আরব আমিরাতের আবুধাবি থেকে চট্টগ্রাম হয়ে আসা বিমান বাংলাদেশ এয়ারলাইনসের বিমানে অবৈধভাবে চোরাচালানকৃত স্বর্ণ বহন করা হচ্ছে। এর প্রেক্ষিতে কাস্টমস গোয়েন্দা ও তদন্ত অধিদপ্তরের যুগ্ম মহাপরিচালক আরেফিন খানের নির্দেশে উপপরিচালক আহমেদুর রেজা চৌধুরীর নেতৃত্বে কাস্টমস গোয়েন্দার একটি দল ১০ নম্বর বোর্ডিং ব্রিজের সামনে অবস্থান নেয়। পরে কাস্টমস গোয়েন্দা দল বিমানের ভেতরে প্রবেশ করে এবং বিমানের টয়লেট থেকে বিশেষভাবে লুকিয়ে রাখা ৪০টি স্বর্ণবার উদ্ধার করে। যার মোট ওজন চর কেজি ৬৪০ গ্রাম। আটক স্বর্ণের বাজারমূল্য আনুমানিক তিন কোটি ২৪ লাখ ৮০ হাজার টাকা। এ বিষয়ে বিমানবন্দর থানায় মামলা দায়েরের প্রক্রিয়া চলছে।

টালবাহানা না করে আগামী নির্বাচনের জন্য প্রস্তুতি নিতে বিএনপির প্রতি আহ্বান জানিয়েছেন আওয়ামী লীগের সাধারণ সম্পাদক ওবায়দুল কাদের। তিনি আজ সচিবালয়ে তাঁর দপ্তরে ব্রিফিংকালে বিএনপি নেতাদের প্রতি এ আহ্বান জানান।বিরোধী দল যাতে আগামী নির্বাচনে অংশ নিতে না পারে সে জন্য নাকি মাঠ খালি করতে হামলা করা হচ্ছে―বিএনপি মহাসচিবের এ ধরনের বক্তব্য হাস্যকর, নির্লজ্জ মিথ্যাচার বলে ওবায়দুল কাদের দাবি করেন।বিএনপি নেতারাই তো মাঠে নামতে ভয় পান, আন্দোলনের ডাক দিয়ে তারা ঘরে বসে থাকেন উল্লেখ করে ওবায়দুল কাদের আরো বলেন, ‘আমরা বারবার চেয়ে এসেছি বিএনপি নির্বাচনে আসুক

সপ্তাহের ব্যবধানে পেঁয়াজের দাম বৃদ্ধি পাওয়ায় খরচের অঙ্ক বাড়ল সংসারে।খুচরা পেঁয়াজ ব্যবসায়ীরা বলছেন, পাইকারিতে পেঁয়াজের দাম বেড়ে যাওয়ায় খুচরা পর্যায়েও দাম বেড়ে গেছে। বাজারে সরবরাহ কমে যাওয়ায় বাড়ছে মুরগির দাম।বাজারে পেঁয়াজ কিনতে এসে ক্রেতারা পড়ছেন বিপাকে

সিরাজগঞ্জ উল্লাপাড়ায় র‌্যাব-১২ অভিযান চালিয়ে ৫টি চোরাই মোটরসাইকেলসহ চোর চক্রের দুইজন সদস্যকে আটক করেছে। বৃহস্পতিবার বিকেলে সিরাজগঞ্জের উল্লাপাড়া পাগলা গ্রামের পাঁকা রাস্তার উপর এ অভিযান পরিচালনা করা হয়। আটককৃতরা হলো সিরাজগঞ্জ সদর উপজেলার আকনাদিঘি গ্রামের শফিকুল ইসলামের ছেলে মো: রুবেল ও উল্লাপড়ার পাগলা গ্রামের রতন আলী সরকারের ছেলে মো: জাহাংগীর হোসেন। র‌্যাব-১২ সদর কোম্পানি স্কোয়াড্রন লিডার মোহাম্মদ ইলিয়াস খান শুক্রবার বিকেলে জানান, গোপন সংবাদের ভিত্তিতে উল্লাপাড়ায় পাগলা গ্রামে অভিযান চালিয়ে আসামিদের আটক করা হয়। তাদের কাছ থেকে বিভিন্ন ব্রান্ডের ৫টি মোটরসাইকেল উদ্ধার করা হয়। তিনি আরো জানান, আটককৃতরা পরস্পর যোগসাজসে সিরাজগঞ্জ, বগুড়া, পাবনা ও টাঙ্গাইলসহ দেশের বিভিন্ন জেলা থেকে বিভিন্ন ব্র্যান্ডের মোটরসাইকেল কৌশলে চুরি করে। এরপর মোটরসাইকেলের পেছনের নম্বর প্লেট পরিবর্তন করে নিজেরা ভুয়া নম্বর প্লেট লাগিয়ে সাধারণ মানুষের কাছে অল্প দামে বিক্রয় করে দেন। এ ঘটনায়  একটি মামলা দায়ের করা হয়েছে।

শীতের বিদায়লগ্নে বসন্তবরণ করে নিতে বাঙ্গালির খাদ্য সংস্কৃতির ঐতিহ্যকে ধারণ করে তিন দিনব্যাপী পিঠা উৎসবে সিক্ত দর্শকসহ ভোজনরশিকরা। জেলা শিল্পকলা একাডেমি চত্ত্বরে তিন দিনব্যাপী এই বসন্ত বরণের সাথে পিঠা উৎসবের আয়োজন করেন হ্যাভেনলি টাচ। ১৪ ফেব্রুয়ারি থেকে ১৬ ফেব্রুয়ারি পর্যন্ত এই পিঠা উৎসবে দর্শকদের ছিল উপচেপড়া ভিড়। আয়োজকরা বলছেন, যুগযুগ ধরে গড়ে উঠা বাঙ্গালী সংস্কৃতির ঐতিহ্য পিঠা উৎসব নারীদের কর্মসংস্থান সৃষ্টি ও প্রজন্মদের কাছে অবদান রাখবে। পাশাপাশি নারীদের কর্মসংস্থানের নতুন দাঁড় উন্মোচন হবে আয়োজকদের প্রত্যাশা।শীত এলেই বাড়ীতে বাড়ীতে পিঠাপুলি বানানোর যে ঐতিহ্য রয়েছে তা আজ হারিয়ে যেতে বসেছে। সেই ঐতিহ্যকে ফিরিয়ে আনতে এবং এ ধরণের আয়োজনে নারীদের উৎসাহিত করবে। তিনদিন ব্যাপী পিঠা উৎসবে ২০টি পিঠার অফলাইন-অনলাইন স্টোলের মাধ্যমে তাদের দক্ষ কারিগরিতে ডিসপ্লে করছে। প্রচুর দর্শক ও ভোজন প্রিয় এযুগের তরুন-তরুনীরা ভিড় জমাচ্ছে। মেলা প্রতিদিন বিকাল থেকে রাত ১০টা পর্যন্ত চলে। এসব স্টলে ছিল জামাই পিঠা, লিচু পিঠা, মালপোয়া, ঝিনুক পিঠা, সুন্দরী কমলা, ননিয়া পিঠা, তেল পিঠা, বিসকুট পিঠা, কদম পুলি, বোজড়া পিঠা, কাকড়া পিঠা, তানপড়া পুরি, শাহি ভাপা পিঠা, দুধ পিঠা, দুধপুলি, গাজর পিঠা, গোলাপ পিঠা, সবজি পিঠা, গাজর হালুয়া, গাজরের লাড্ডু, ভাজা কুলি, পঞ্চবাহার, সেমাই পিঠা, কস্তুরি পিঠা, রঙবাহার, জামদানি পিঠা, মিষ্টি বড়া, মিষ্টি পুলি, ভেজানো নকশি, নকশি দোপাটি, দুধ চিতই, ঝাল পুলি, গরুর মাংসের সমুচা, মুরগির মাংসের সমুচা, ছানার পুলি, পাটিসাপটা, নারিকেলের তিল পুলি, ক্ষীরে ভরা পাটিসাপটা, সুজির পোয়া পিঠা, নারিকেলের নাড়ু, নকশি পিঠা, কলা পিঠাসহ শতাধিক রকমের সুস্বাদু পিঠা সবার নজর কাড়ে।

কুড়িগ্রামের উলিপুরে এক সহস্রাধিক পিস ইয়াবাসহ এক মাদক কারবারিকে গ্রেফতার করেছে থানা পুলিশ। গ্রেফতারকৃতের নাম বাবুল আকতার (৩৫)।শুক্রবার তাকে মামলা দিয়ে জেল হাজতে প্রেরণ করা হয়। গ্রেফতারকৃতের বাড়ি উলিপুর উপজেলার পার্শ্ববর্তী রৌমারী উপজেলার চর বোয়ালমারী গ্রামে। জেলার উলিপুর থানা পুলিশের একটি চৌকস দল শুক্রবার ভোররাতে গোপন সংবাদের ভিত্তিতে তাকে গ্রেফতার করে। পুলিশ জানায়, শুক্রবার ভোররাত ৫টার দিকে গোপন সংবাদের ভিত্তিতে উলিপুর থানার নামাজের চর তদন্ত কেন্দ্রের একটি চৌকস দল উপজেলার সাহেবের আলগা ইউনিয়নের দক্ষিণ নামাজের চর গ্রাম থেকে বাবুল আকতার (৩৫) কে গ্রেফতার করা হয়। এসময় তার কাছ থেকে ১২শ পিস ইয়াবা উদ্ধার করা হয়। এ ব্যাপারে কুড়িগ্রামের অতিরিক্ত পুলিশ সুপার রুহুল আমীন বলেন, গ্রেফতারকৃত মাদক কারবারির বিরুদ্ধে উলিপুর থানায় মাদকদ্রব্য নিয়ন্ত্রণ আইনে মামলা দায়ের করা হয়েছে। পরে তাকে শুক্রবার সকালে জেল হাজতে প্রেরণ করা হয়।

২০১২ সালে কুমিল্লার চৌদ্দগ্রাম আমানগন্ডায় পূর্ব শত্রুতার জের ধরে দিনমজুর জাহাঙ্গীর হোসেন (৫৫) হত্যা মামলায় একজনকে মৃত্যুদণ্ড ও অপরজনকে যাবজ্জীবন কারাদণ্ড দিয়েছেন আদালত। বৃহস্পতিবার কুমিল্লার অতিরিক্ত জেলা ও দায়রা জজ পঞ্চম আদালতের বিচারক মোছা. ফরিদা ইয়াসমিন এ রায় দেন। আসামিরা কোদাল ও ধারালো অস্ত্র দিয়ে কুপিয়ে তাকে খুন করে। মৃত্যুদণ্ডপ্রাপ্ত আসামি হলেন সুনামগঞ্জ জেলার দক্ষিণ সুনামগঞ্জ থানার শ্যামনগর গ্রামের আজিজুর রহমানের ছেলে মো. লিটন (২৬) এবং যাবজ্জীবন কারাদণ্ডপ্রাপ্ত আসামি হলেন কুমিল্লা চৌদ্দগ্রাম উপজেলার খোলপাশা গ্রামের মৃত হেলাল মিয়ার ছেলে আবদুস সোবহান ওরফে তুফান (৫০)। মামলার বিবরণে জানা যায়, পূর্ব শত্রুতার বিরোধের জের ধরে ২০১২ সালের ৩১ জুলাই বাদীর ভগ্নিপতি দিনমজুর জাহাঙ্গীর হোসেনকে (৫৫) চৌদ্দগ্রাম আমানগন্ডাস্থ বাদীর মৎস্য প্রকল্পে নির্মিত টিনসেড ঘরে কোদাল ও ধারালো অস্ত্র দিয়ে কুপিয়ে খুন করে। এ সময় আসামিরা পালিয়ে যায়। ২০১২ সালের ১ আগস্ট নিহতের শ্যালক চৌদ্দগ্রাম উপজেলার আগানগন্ডা গ্রামের মৃত জুলকু মিয়ার ছেলে মো. ফুল মিয়া বাদী হয়ে মো. লিটনকে আসামি করে চৌদ্দগ্রাম থানায় একটি হত্যা মামলার দায়ের করেন। মামলার তদন্তকারী কর্মকর্তা এসআই সুলতান উদ্দিন তথ্য প্রযুক্তি ব্যবহার করে ৯ আগস্ট আসামি মো. লিটন মিয়াকে সিলেট থেকে গ্রেফতার করে। আসামি আদালতে স্বীকারোক্তিমূলক জবানবন্দি প্রদান করেন। আসামিদের বিরুদ্ধে আনীত অভিযোগ প্রমাণিত হওয়ায় মো. লিটন মিয়াকে মৃত্যুদণ্ড ও ৫০ হাজার টাকা অর্থদণ্ড। অপর আসামি আব্দুস সোবহান ওরফে তুফান মিয়াকে যাবজ্জীবন কারাদণ্ড ও ৫০ হাজার টাকা অর্থদণ্ড অনাদায়ে আরও ৬ মাসের বিনাশ্রম কারাদণ্ড প্রদান করেন আদালত। এ রায়ে সন্তোষ প্রকাশ করে রাষ্ট্রপক্ষের আইনজীবী অতিরিক্ত পিপি অ্যাডভোকেট মো. রফিকুল ইসলাম বলেন, আমি আশাবাদী শীঘ্রই এ রায় কার্যকর হবে। এ মামলায় আসামি পক্ষে আইনজীবী ছিলেন অ্যাডভোকেট মো. জসিম উদ্দিন।

রংপুর মেট্রোপলিটন হারাগাছ থানা এলাকার ৯ নং ওয়ার্ডের বীরচরন নাওহাটি এলাকায় পানির ট্যাংকিতে অজ্ঞান করার ওষুধ মিশিয়ে বাড়ির সদস্যদের অচেতন করে অভিনব কায়দায় ঘরে প্রবেশ করে ডাকাতির ঘটনা ঘটেছে। বৃহস্পতিবার   ভোররাতে ডাকাতরা ঘরের দরজা তালা কেটে ঘরে প্রবেশ করে নগদ টাকা এবং স্বর্ণের চেন লুট করে নিয়ে যায। পরে আত্মীয় স্বজনরা এসে অচেতন অবস্থায় বাড়ির মালিক আকরাম হোসেন ও তার স্ত্রী হাসিনা বেগমকে রংপুর মেডিকেল কলেজ হাসপাতালে ভর্তি করায়। আকরাম হোসেনের জ্ঞান ফিললেও বৃহস্পতিবার সন্ধ্যা পর্যন্ত স্ত্রী হাসিনা বেগমের জ্ঞান ফেরেনি। পুলিশ ও স্থানীয় সূত্রে জানা গেছে, বীরচরণ নাওহাটি এলাকায়  চালের আড়দারী ব্যবসায়ী আকরাম হোসেন ওরফে নুর ইসলাম স্ত্রী হাসিনা ও দুই কন্যাসহ বাড়িতে বাস করতেন। ডাকাতির আগে ডাকাতরা বাড়ির পানির ট্যাংকিতে  অজ্ঞান করার ওষুধ মিশিয়ে বাড়ির সকল সদস্যকে অজ্ঞান করে ফেলে। ভোররাতে একদল ডাকাত দেয়াল টপকে বাড়িতে প্রবেশ করে। হারাগাছ থানার ওসি হারেসুল ইসলাম বলেন, পুলিশ ঘটনাস্থল পরিদর্শন করেছে। প্রাথমিকভাবে ধারণা করা হচ্ছে পানির ট্যাংকিতে অজ্ঞান করার ওষুধ মিশিয়ে ডাকাতির ঘটনা ঘটতে পারে। বিষয়টি তদন্ত সাপেক্ষে ব্যবস্থা নেয়া হবে।

সারা দেশের ন্যায় বৃহস্পতিবার থেকে কুড়িগ্রামেও শুরু হয়েছে মাধ্যমিক স্কুল সার্টিফিকেট এসএসসি ও সমমানের পরীক্ষা। কুড়িগ্রামে বৃহস্পতিবার সকাল ১০টা থেকে শুরু হওয়া চলতি এসএসসি ও সমমান পরীক্ষায় ৪৯৯ জন পরীক্ষার্থী পরীক্ষায় অংশ নেয়নি। জেলায় চলতি বছরের মোট শিক্ষার্থীর সংখ্যা ২৯ হাজার ৯৩৭ জন। চলতি বছরের শিক্ষার্থী রয়েছে ২৫ হাজার ৯২০ জন। অংশগ্রহণ করেছে ২৫ হাজার ৪২১জন। অনুপস্থিত শিক্ষার্থীর সংখ্যা ৪৯৯ জন এবং উপস্থিতির হার ৯৮ দশমিক ৭ ভাগ। তবে এতসব পরীক্ষার্থী কেন্দ্রে অনুপস্থিতির কারণ কি, প্রশ্নের জবাবে জেলা শিক্ষা বিভাগ খতিয়ে দেখে উপযুক্ত ব্যবস্থা গ্রহণের আশ্বাস দেয়।এ ব্যাপারে জেলা শিক্ষা অফিসার মো. শামসুল আলম জানান, এ বছর এসএসসি ও সমমান পরীক্ষায় ২৯ হাজার ৯৩ ৭জন রেজিস্ট্রেশন করেছে। এরমধ্যে গতবছরের অকৃতকার্য শিক্ষার্থী ৪ হাজার ১৭ জন রয়েছে। এছাড়াও চলতি এসএসসি সাধারণে অংশ নিচ্ছে ২২ হাজার ৬৫ জন, ভোকেশনালে ১ হাজার ৯৫৩ জন এবং দাখিলে ৫ হাজার ৯১৯ জন রয়েছে। জেলার ৯টি উপজেলায় ৫৭টি সেন্টারে পরীক্ষাগুলো অনুষ্ঠিত হচ্ছে।এসএসসি সাধারণে ৩৪টি কেন্দ্র, ভকেশনালে ১২টি কেন্দ্র এবং দাখিলে ১১টি কেন্দ্র রয়েছে। এর আগে এসএসসি পরীক্ষা সুষ্ঠুভাবে সম্পন্ন করতে নকল ও অসাধু উপায় ঠেকাতে সকল ধরণের ব্যবস্থা গ্রহন করা হয়েছে বলে জানান তিনি। এ ব্যাপারে জেলা প্রশাসক মোহাম্মদ সাইদুল আরীফ জানান, পরীক্ষা সুষ্ঠু ও সুন্দভাবে অনুষ্ঠিত হয়েছে। কোন অভিযোগ পাওয়া যায়নি।

সিরাজগঞ্জে ভালোবাসা দিবস ও বসন্ত উৎসব উপলক্ষে অটোরিক্সায় ঘুরতে বেরিয়ে পাঁচ শিশু অপহরণ হওয়ার তিন ঘণ্টার মধ্যে উদ্ধার করা হয়েছে। বৃহস্পতিবার ভোররাত ২টার দিকে সদর থানা পুলিশ সিরাজগঞ্জ পুলিশ লাইনের সামনে থেকে অটোরিকশাসহ চালক ও তার সহযোগীকে আটক এবং অপহৃত পাঁচ শিশুকে উদ্ধার করেছে। আটককৃতরা হলো সদর উপজেলার তেঁতুলিয়া গ্রামের গোলাম মোস্তার ছেলে আমিনুল ইসলাম (৩৬) ও মাহমুদাকোলা গ্রামের মালেক শেখের ছেলে বাবলা শেখ (২০)।  বৃহস্পতিবার দুপুরে সদর থানা চত্বরে সংবাদ সম্মেলনে অতিরিক্ত পুলিশ সুপার (সদর সার্কেল) রেজওয়ানুল ইসলাম জানান, শহরের এমএমতিন সড়ক এলাকার জাহাঙ্গীর আলমের দুই মেয়ে শারিন সারা (৮) ও জাবিন জারা (৮), তাদের বান্ধবী একই এলাকার মাসুদ রানার মেয়ে মরিয়ম মাইশা (১০), আবুল বাশারের ছেলে শাহরিয়ার নাফিজ (৮)  ও সয়াধানগড়া মধ্যপাড়ার দেলোয়ার হোসেনের মেয়ে ফাবিহা জান্নাত নাবিলা (১০) বুধবার রাত ১১টার দিকে বনভোজন করার একপর্যায়ে সময় মাছুমপুর থেকে ঘোরার জন্য আমিনুল ইসলামের অটোরিকশায় ওঠে। শিশুদের একজন অভিভাবক আরেকটি রিকশার জন্য অপেক্ষা করছিলেন এবং আমিনুলের অটোরিকশাটিকে দাঁড়িয়ে থাকতে বলেন। কিন্তু অটোরিকশাচালক আমিনুল সেদিকে কর্ণপাত না করে ওই পাঁচ শিশুকে নিয়ে চলে যান। পরে অভিভাবকরা বিষয়টি পুলিশে অবহিত করেন। সংবাদ পেয়ে রাত ২টার দিকে সিরাজগঞ্জ পুলিশ লাইনের সামনে থেকে অটোরিকশাটিসহ চালক ও তার সহযোগী আটক এবং অপহৃত পাঁচ শিশুকে উদ্ধার করা হয়।  তিনি আরও জানান, অটোরিকশাচালক ও তার সহযোগী বাবলা শেখের উদ্দেশ্য ছিল শিশুদের অপহরণ করে তাদের পরিবারের কাছ থেকে মুক্তিপণ দাবি করবে। এ ঘটনায় মামলা দায়ের করা হয়েছে। 

নাটোরের লালপুরে পাওয়ার ট্রলি- পিকআপ সংঘর্ষে বাপ্পি (১৯) নামে এক চালক নিহত হয়েছেন। আজ সকাল ৯টায় উপজেলার লালপুর-বাঘা সড়কের আট্টিকা জামতলায় এ দুর্ঘটনা ঘটে। নিহত বাপ্পি উপজেলার অমৃতপাড়া গ্রামের আনোয়ার হোসেনের ছেলে।স্থানীয়রা জানান, বাঘাগামী একটি পিকআপ অপর দিক থেকে আসা পাওয়ার ট্রলির সাথে মুখোমুখি সংঘর্ষ হলে পাওয়ার ট্রলির চালক বাপ্পি ঘটনাস্থলেই মারা যান। এ ঘটনায় জীবন নামে আরও একজনকে আশঙ্কাজনক অবস্থায় রাজশাহী মেডিকেল কলেজ হাসপাতালে ভর্তি করা হয়েছে।এ বিষয়ে লালপুর থানার ভারপ্রাপ্ত কর্মকর্তা (ওসি) নাছিম আহম্মেদ বলেন, খবর পেয়ে ঘটনাস্থল থেকে পিকআপটি জব্দ করা হয়েছে। পিকআপের চালক ও হেলপার পালিয়ে গেছে। এ ঘটনায় সড়ক আইনে প্রয়োজনীয় ব্যবস্থা নেওয়া হবে। 

বিভিন্ন খাতের উদ্যোক্তাদের ব্যাংক ঋণ দেওয়া হলেও যুগের পর যুগ বঞ্চিত উপকূলের মাছচাষিরা। প্রথমবারের মতো খুলনা অঞ্চলের মাঠপর্যায়ের মাছচাষিদের ব্যাংক ঋণের আওতায় আনা হয়েছে। মঙ্গলবার ৪৭ জন উদ্যোক্তাকে ৪ কোটি ৭০ লাখ টাকা ঋণ দেওয়া হয়েছে। খুলনার একটি হোটেলে কর্মশালায় বাংলাদেশ ব্যাংকের নির্বাহী পরিচালক এস এম হাসান রেজা তাদের হাতে ঋণের চেক তুলে দেন। কর্মশালার আয়োজন করে অগ্রণী ব্যাংক। এতে সভাপতিত্ব করেন অগ্রণী ব্যাংকের খুলনা আঞ্চলিক কার্যালয়ের প্রধান ও উপ-মহাব্যবস্থাপক শেখ দীন মহম্মদ। অনুষ্ঠানে বলা হয়, প্রথম ধাপে খুলনা জেলার ৬৯ জন মাছচাষি ৮ কোটি ৪৯ লাখ টাকা ঋণ পাবেন। তপশিলি ব্যাংকগুলো তাদের বিভিন্ন শাখার মাধ্যমে এই ঋণ বিতরণ করবে। ঋণ পাওয়া কয়রা উপজেলার চাষি মো. মনিরুজ্জামান বলেন, ব্যাংক ঋণ না পাওয়ায় স্থানীয় সমিতি থেকে মোটা সুদে ঋণ নিয়ে চাষিদের ঘের ও সাদা মাছ চাষ করতে হয়। এই গুচ্ছ সিএমএসএমই ঋণ কার্যক্রমে ক্ষুদ্র চাষিরা ঘুরে দাঁড়াতে পারবে। বিশেষ অতিথির বক্তব্য দেন বাংলাদেশ ব্যাংকের পরিচালক আবু সাঈদ মো. আরিফ-উল ইসলাম, অতিরিক্ত পরিচালক মনজুর রহমান, সোনালী ব্যাংকের মহাব্যবস্থাপক রফিকুল ইসলাম, অগ্রণী ব্যাংকের মহাব্যবস্থাপক নূরুল হুদা, জনতা ব্যাংকের মহাব্যবস্থাপক আবদুর রাজ্জাক ও রূপালী ব্যাংকের মহাব্যবস্থাপক তাজ উদ্দীন আহম্মদ এবং  কৃষি ব্যাংকের মহাব্যবস্থাপক মুহাম্মদ মাজহারুল ইসলাম। সার্বিক আয়োজনে ছিলেন অগ্রণী ব্যাংকের সহকারী মহাব্যবস্থাপক মশিউল ইসলাম। এস এম হাসান রেজা বলেন, গুচ্ছভিত্তিক অর্থায়ন জনপ্রিয় একটি ধারণা। এতদিন মাছচাষিরা এই বাইরে ছিল। এখন থেকে তারাও গুচ্ছঋণ পাবেন।


